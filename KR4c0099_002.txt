# -*- mode: mandoku-view; -*-
#+TITLE: 唐風集
#+DATE: 2015-08-24 23:49:26.573015
#+PROPERTY: ID KR4c0099
#+PROPERTY: BASEEDITION WYG    
#+PROPERTY: JUAN 卷二
<pb:KR4c0099_WYG_002-1a>¶
欽定四庫全書¶
　唐風集巻二¶
　　　　　　　　　　　　唐　杜荀鶴　撰¶
　今體七言凡一百四十首¶
　　冬末同友人泛瀟湘¶
殘臘泛舟何處好最多吟興是瀟湘就船買得魚偏美¶
踏雪沽來酒倍香猿到夜深啼嶽麓鴈知春近别衡陽¶
與君剩採江山景裁取新詩入帝郷¶
<pb:KR4c0099_WYG_002-1b>¶
　　贈李鐔(鐔自維楊遇/亂東入中山)¶
君行君文天合知見君如此我興悲秖殘三口兵戈後¶
纔到孤村雨雪時著卧衣裳難辦洗旋求糧食莫供炊¶
地鑪不暖柴枝濕猶把䝉求授小兒¶
　　旅中卧病¶
秋來誰料病相縈枕上心猶算去程風射破牕燈易滅¶
月穿疎屋夢難成故園何啻三千里新鴈纔聞一兩聲¶
我自與人無舊分非干人與我無情¶
<pb:KR4c0099_WYG_002-2a>¶
　　旅泊遇郡中叛亂示同志¶
握手相看誰敢言軍家刀劒在腰邊遍搜寶貨無藏處¶
亂殺平人不怕天古寺拆為修寨木荒墳開作甃城塼¶
郡侯逐出渾閒事正是鑾輿幸蜀年¶
　　贈秋浦張明府¶
君為秋浦三年宰萬慮關心兩鬂知人事旋生當路縣¶
吏才難展用兵時農夫背上題軍號賈客船頭插戰旗¶
他日親知問官況但敎吟取杜家詩¶
<pb:KR4c0099_WYG_002-2b>¶
　　雪¶
風攪長空寒骨生光於曉色報牕明江湖不見飛禽影¶
巖谷惟聞折竹聲巢穴幾多相似處路歧兼得一般平¶
擁袍公子休(一作/莫)言冷中有樵夫跣足行¶
　　題廬嶽劉處士艸堂¶
仙境閒尋採藥翁艸堂留話一宵同若看山下雲深處¶
直是人間路不通泉領藕花來洞口月將松影過溪東¶
求名心在閒難遂明日馬蹄塵土中¶
<pb:KR4c0099_WYG_002-3a>¶
　　山中寄詩友¶
山深長恨少同人覽景無時不憶君庭果自從霜後熟¶
野猿頻向屋邊聞琴臨秋水彈明月酒就東山酌白雲¶
仙桂算攀攀合得平生心力盡於文¶
　　秋宿臨江驛¶
南來北去二三年年去年來兩鬂斑舉世盡從愁裏老¶
誰人肻向死前閒漁舟火影寒歸浦驛路鈴聲夜過山¶
身事未成歸未得聽猿鞭馬入長關¶
<pb:KR4c0099_WYG_002-3b>¶
　　題瓦棺寺真上人院矮檜¶
天生仙檜是長材栽檜希逢此最低一自舊山來砌畔¶
幾畨凡木與雲齊迥無斜影敎僧踏免有閒枝引鶴棲¶
今日偶題題似著不知題後更誰題¶
　　江下初秋寓泊¶
濛濛煙雨蔽江村江館愁人好斷魂自别家來生白髮¶
為侵星起謁朱門也知栁欲開春眼爭奈萍無入土根¶
兄弟無書鴈歸北一聲聲覺苦於猿¶
<pb:KR4c0099_WYG_002-4a>¶
　　投從叔補闕¶
吾宗不謁謁詩宗常仰門風繼國風空有篇章傳海内¶
更無親族在朝中其來雖愧源流淺所得須憐雅頌同¶
三十年吟到今日不妨私薦亦成公¶
　　贈張員外兒¶
張公一子才三歲聞客吟聲便出來喚物舌頭猶未穏¶
誦詩心孔迥然開天生便是成家慶年長終為間世才¶
月裏桂枝知有分不勞諸丈作梯媒¶
<pb:KR4c0099_WYG_002-4b>¶
　　重陽日有作¶
一為重陽上古臺亂時誰見菊花開偷摰白髮真堪笑¶
牢鏁黃金實可哀是箇少年皆老去爭知荒塚不榮來¶
大家拍手高聲唱日未沈山且莫迴¶
　　入關寄九華友人¶
坐牀難穏露蟬新便作東西馬上身醲酒却輸耽睡客¶
好山翻對不吟人無多志氣禁離别強半年光屬苦辛¶
篋裏篇章頭上雪未知誰戀杏園春¶
<pb:KR4c0099_WYG_002-5a>¶
　　送李鐔遊新安¶
邯鄲李鐔才崢嶸酒狂詩逸難干名氣直不與兒(一作/時)¶
輩洽醉來擬共天公爭孤店夜燒枯葉坐亂時秋踏早¶
霜行一間茅屋住不穏剛出為人平不平¶
　　冬末自長沙遊桂嶺留獻所知¶
家隔重湖歸未期更堪南去别深知前程笑到山多處¶
上馬愁逢歲盡時四海内無容足地一生中有苦心詩¶
朱門秖見朱門事獨把孤寒問阿誰¶
<pb:KR4c0099_WYG_002-5b>¶
　　送福昌周繇少府歸寧兼謀隠¶
少見古人無逺慮如君真得古人情登科作尉官雖小¶
避世安親祿巳榮一路水雲生隠思幾山猿鳥認吟聲¶
知君未作終焉計要著文章待太平¶
　　賀顧雲侍御府主與子弟奏官(勅下時/年七歲)¶
青桂朱袍不賀兄賀兄榮是見兒榮孝經始向堂前徹¶
官誥當從幕下迎戲把藍袍包果子嬌將竹笏惱先生¶
自慚亂世無知已弟姪鞭牛傍隴耕¶
<pb:KR4c0099_WYG_002-6a>¶
　　舟行即事¶
年少髭鬚雪欲侵别家三日幾般心朝隨賈客憂風色¶
夜逐漁翁宿葦林秋水鷺飛紅蓼晚暮山猿叫白雲深¶
重陽酒熟茱萸紫却向江頭倚棹吟¶
　　亂後山居¶
從亂移家擬傍山今來方辦買山錢九州有路休為客¶
百歳無愁即是仙野叟並田鋤暮雨溪禽同石立寒烟¶
他人似我還應少如此安貧亦荷天¶
<pb:KR4c0099_WYG_002-6b>¶
　　山居寄同志¶
茅齋深僻絶輪蹄門徑縁莎細接溪垂釣石臺依竹壘¶
待賔茶竈就巖泥風生谷口猿相叫月照松頭鶴並棲¶
不是無端過時日擬從牕下躡雲梯¶
　　將入關安陸遇兵寇¶
家貧無計早離家離得家來蹇滯多巳是數程行雨雪¶
更堪中路阻兵戈幾州戸口看成血一旦天心却許和¶
四面煙塵少無處不知吾土自如何¶
<pb:KR4c0099_WYG_002-7a>¶
　　夏日登友人書齋林亭¶
暑天長似秋天冷帶郭林亭盡不如蟬噪檻前遮日竹¶
鷺窺池面弄萍魚抛山野客橫琴醉種藥家僮踏雪鋤¶
衆惜君才堪上第莫因居此與名疎¶
　　寄臨海姚中丞¶
夏辭旌斾巳秋深永夕思量淚滿襟風月易斑搜句鬂¶
星霜難改感恩心尋花洞裏連春醉望海樓中徹曉吟¶
雖有夢魂知處所去來多被角聲侵¶
<pb:KR4c0099_WYG_002-7b>¶
　　秋日閒居寄先達¶
到頭身事欲何為牕下工夫鬂上知乍可百年無稱意¶
難敎一日不吟詩風驅早鴈衝湖色雨挫殘蟬㸃栁枝¶
自古書生也如此獨堪惆悵是明時¶
　　題覺禪和¶
少見修行得似師茅堂佛像亦隨時禪衣衲後雲藏線¶
夏臘高來雪印眉耕地誡侵連塚土伐薪敎䕶帶巢枝¶
有時問著經中事却道山僧總不知¶
<pb:KR4c0099_WYG_002-8a>¶
　　感秋¶
年年名路謾辛勤襟袖空多馬上塵畫㦸門前難作客¶
釣魚船上易安身冷煙粘栁蟬聲老寒渚澄星鴈叫新¶
自是儂家無住處不關天地窄於人¶
　　題德𤣥上人院¶
刳得心來忙處閒閒中方寸濶於天浮生自是無空性¶
長壽何曾有百年罷定磬敲松罅月解眠茶煮石根泉¶
我雖未似師披衲此理同師悟了然¶
<pb:KR4c0099_WYG_002-8b>¶
　　春日山居寄友人¶
野吟何處最相宜春景暄和好入詩高下麥苗新雨後¶
淺深山色晚晴時半巖雲脚風牽斷平野花枝鳥踏垂¶
倒載干戈是何日近來麋鹿欲相隨¶
　　懷廬嶽舊隠¶
一别三年長在夢夢中時躡石稜層泉聲入夜方堪聽¶
山色逢秋始好登巖鹿慣隨鋤藥叟溪鷗不怕洗苔僧¶
人間有許多般事求要身閒直未能¶
<pb:KR4c0099_WYG_002-9a>¶
　　投長沙裴侍郎¶
此身雖賤道長存非謁朱門謁孔門秖望至公將巻讀¶
不求朝士致書論垂綸雨結漁鄕思吹木風傳鴈夜魂¶
男子受恩須有地平生不受等閒恩¶
　　和友人見題山居¶
避時多喜葺居成七字君題萬象清開户曉雲連地白¶
訪人秋月滿山明庭前樹瘦霜來影洞口泉噴雨後聲¶
有景供吟且如此算來何必躁於名¶
<pb:KR4c0099_WYG_002-9b>¶
　　獻長沙王侍郎¶
文星漸見射台星皆仰為霖沃衆情天澤逼來逢聖主¶
辭林盛去得書生雲粧嶽色供吟景月浩湘流遞政聲¶
美化事多難諷誦未如耕釣口分明¶
　　春日登樓遇雨¶
忽地晴天作雨天全無暑氣似秋間看看水没來時路¶
漸漸雲藏望處山風趂鷺鷥雙出葦浪催漁父盡歸灣¶
一心準擬閒登眺却被詩情使不閒¶
<pb:KR4c0099_WYG_002-10a>¶
　　春日行次錢塘却寄台州姚中丞¶
豈謂無心求上第難安帝里為家貧江南江北閒為客¶
潮去潮來却老人兩岸雨收鶯語栁一樓風滿角吹春¶
花前不獨垂鄕淚曾是朱門寄食身¶
　　投江上崔尚書¶
此生何路出塵埃猶把中才謁上才閉戸十年專筆硯¶
仰天無處認梯媒馬前霜葉催歸去枕上邊鴻喚覺來¶
若許登門換鬐鬛必應辛苦事風雷¶
<pb:KR4c0099_WYG_002-10b>¶
　　書事投所知¶
古陌寒風來去吹馬蹄塵旋上麻衣雖然干祿無休意¶
爭奈趨時不見機詩思趂雲從嶽涌鄕心隨鴈遶湖飛¶
肯將骨肉輕離别未遇人知未得歸¶
　　秋日湖外書事¶
十五年來筆硯功秖今猶在苦貧中三秋客路湖光外¶
萬里鄕關楚邑東鳥逕杖藜山翳雨猿林敧枕樹搖風¶
朱門處處若相似此命到頭通不通(邑一/作色)¶
<pb:KR4c0099_WYG_002-11a>¶
　　題宗上人舊院¶
此院重來事事乖半敧茅屋艸侵堦啄生鴉憶啼松枿¶
接果猿思嘯石崖壁上塵粘蒲葉扇牀前苔爛筍皮鞋¶
分明記得談空日不向秋風更愴懷¶
　　亂後出山逢高員外¶
自從亂後别京關一入煙蘿十五年重出故山生白髮¶
却裝新巻謁清賢牕迴旅夢城頭角栁結鄕愁雨後蟬¶
名姓暗投心暗祝永期收拾向門前¶
<pb:KR4c0099_WYG_002-11b>¶
　　贈友人罷舉赴交趾辟命¶
罷却名塲擬入秦南行無罪似流人縱經商嶺非馳驛¶
須過長沙弔逐臣舶載海奴鐶硾耳象駞蠻女綵纒身¶
如何待取丹霄桂别赴嘉招作上賓¶
　　山中寡婦¶
夫因兵死守蓬茅麻苧衣衫鬂髮焦桑柘廢來猶納税¶
田園荒後尚徵苗時挑野菜和根煮旋斫生柴帶葉燒¶
任是深山更深處也應無計避征徭¶
<pb:KR4c0099_WYG_002-12a>¶
　　訪蔡融因題¶
杖藜時復過荒郊來到君家不忍抛每見苦心修好事¶
未嘗開口怨平交一溪寒色漁收網半樹斜陽鳥傍巢¶
必若天工主人事肯交吾子委衡茅¶
　　閒居書事¶
竹門茅屋帶村居數畝生涯自有餘鬂白秖應秋鍊句¶
眼昏多為夜抄書鴈驚風浦漁燈動猿叫霜林橡實疎¶
待得功成即西去時清不問命何如¶
<pb:KR4c0099_WYG_002-12b>¶
　　友人贈舍弟依韻戲和¶
吾家此弟有何知多愧君開道業基不覺裹頭成大漢¶
昨來竹馬作童兒還縁世遇兵戈鬧秖恐身修禮樂遲¶
及見和詩詩自好碢公不到(一作/倒)更何時¶
　　亂後逢村叟¶
經亂衰翁居破村村中何事不傷魂因供寨木無桑柘¶
為著鄕兵絶子孫還似平寧徵賦税未嘗州縣畧安存¶
至於雞犬皆星散日落前山獨倚門¶
<pb:KR4c0099_WYG_002-13a>¶
　　贈元上人¶
多少僧中僧行高偈成流落遍僧抄經牕月靜灘聲到¶
石徑人稀蘚色交垂露竹粘蟬落殻窣雲松載鶴棲巢¶
煮茶童子閒勝我猶得依時把磬敲¶
　　下第東歸道中作¶
一迴落第一寧親多是途中過却春心火不銷雙鬂雪¶
眼泉難濯滿衣塵苦吟風月唯添病遍識公卿未免貧¶
馬壯金多有官者榮歸却笑讀書人¶
<pb:KR4c0099_WYG_002-13b>¶
　　夏日留題張山人林亭¶
此中偏稱夏中遊時有風來暑氣收澗底松搖千尺雨¶
庭中竹撼一牕秋求猿句寄山深寺乞鶴書傳海畔洲¶
閒與先生話身事浮名薄宦總悠悠¶
　　傷病馬¶
此馬堪憐力壯時細勻行步恐塵知騎來未省將鞭觸¶
病後長敎覔藥醫顧主強擡和淚眼就人輕刷帶瘡皮¶
秖今筋骨渾全在春暖莎青放未遲¶
<pb:KR4c0099_WYG_002-14a>¶
　　館舍秋夕¶
寒雨蕭蕭燈焰青燈前孤客難為情兵戈鬧日别鄕國¶
鴻鴈過時思弟兄冷極睡無離枕夢苦多吟有徹雲聲¶
出門便作還家計直至如今計未成¶
　　送僧赴黃山沐湯泉㕘禪宗長老¶
聞有湯泉獨去尋一缻一鉢一無金不愁亂世兵相害¶
却喜寒山路入深野老禱神鵶噪廟獵人衝雪鹿驚林¶
患身是幻逢禪主水洗皮膚語洗心¶
<pb:KR4c0099_WYG_002-14b>¶
　　哭山友¶
十載同棲廬嶽雲寒燒枯葉夜論文在生未識公卿面¶
至死不離麋鹿羣從見蓬蒿叢壞屋長憂雨雪透荒墳¶
把君詩句高聲讀想得天高也合聞¶
　　獻池州牧¶
池陽今日似漁陽大變凶年作小康江路靜來通客貨¶
郡城安後絶戎裝分開野色收新麥驚斷鶯聲摘嫩桑¶
縱有逋民歸未得逺聞仁政旋還鄕¶
<pb:KR4c0099_WYG_002-15a>¶
　　送韋書記歸京(座主侍/郎同舉)¶
韋杜相逢眼自明事連恩地倍牽情聞歸帝里愁攀送¶
知到師門話姓名朝客半修前輩禮古人多重晚年榮¶
從來有淚非無淚未似今朝淚滿纓¶
　　獻鄭給事¶
化行邦域二年春樵唱漁歌日日新未降詔書酬善政¶
不知天澤答何人秋登嶽寺雲隨步夜宴江樓月滿身¶
他日朱門恐難掃沙堤新築必無塵¶
<pb:KR4c0099_WYG_002-15b>¶
　　贈休禪和¶
為僧難得不為僧僧戒僧儀未是能弟子自知心了了¶
吾師應為醉騰騰多生覺悟非關衲一㸃分明不在燈¶
秖道詩人無佛性長將二雅入三乘¶
　　送李先輩從知塞上¶
去艸軍書出帝鄕便從城外學戎裝好隨漢將收胡土¶
莫遣胡兵近漢疆灑磧雪粘旗力重凍河風揭角聲長¶
此行也是男兒事莫向征人恃桂香¶
<pb:KR4c0099_WYG_002-16a>¶
　　和友人送弟¶
君説無家秖弟兄此中言别若為情干戈鬧日分頭去¶
山水寒時信路行月下斷猿空有影雪中孤鴈却無聲¶
我今骨肉雖飢凍幸喜團圓過亂兵¶
　　酬張員外見寄¶
分應天與吟詩老如此兵戈不廢詩生在世間人不識¶
死於泉下鬼應知啼花蜀鳥春同苦叫雪巴猿晝共飢¶
今日逢君惜分手一枝何校一年遲¶
<pb:KR4c0099_WYG_002-16b>¶
　　獻新安于尚書¶
九土雄師竟若何未如良牧與天和月留清俸資家少¶
歲計隂功及物多四野緑雲籠稼穡千山明月靜干戈¶
行人耳滿新安事盡是無愁父老歌¶
　　亂後書事寄(一作/呈)同志¶
九土如今盡用兵短戈長㦸困書生思量在世頭堪白¶
畫度歸山計未成皇澤正霑新將士侯門不是舊公卿¶
到頭詩巻須藏却各向漁樵混姓名¶
<pb:KR4c0099_WYG_002-17a>¶
　　中山臨上人院觀牡丹寄諸從事¶
閒來吟遶牡丹叢花艷人生事畧同半雨半風三月内¶
多愁多病百年中開當韶景何多好落向僧家即是空¶
一境别無唯此有忍敎醒坐對支公¶
　　投宣諭張侍郎亂後遇毘陵¶
此生今日似前生重著麻衣特地行經亂後囊新巻軸¶
出山來見舊公卿雨籠蛬壁吟燈影風觸蟬枝噪浪聲¶
聞道中興重人物不妨西去馬蹄輕¶
<pb:KR4c0099_WYG_002-17b>¶
　　下第投所知¶
落第愁生曉鼓初地寒才薄欲何如不辭更寫公卿巻¶
却是難修骨肉書御苑早鶯啼暖樹釣鄉春水浸貧居¶
擬離門館東歸去又恐重來事轉疎¶
　　哭方干¶
何言寸祿不沾身身没詩名萬古存況有數篇關敎化¶
得無餘慶及兒孫漁樵共壘墳三尺猿鶴同棲月一村¶
天下未寧吾道喪更誰將酒酹吟魂¶
<pb:KR4c0099_WYG_002-18a>¶
　　秋日泊浦江¶
一帆程歇九秋時漠漠蘆花拂浪飛寒浦更無船並宿¶
暮山時見鳥雙歸照雲烽火驚離抱剪葉風霜逼暑衣¶
江月漸明汀露濕靜驅吟魄入𤣥微¶
　　白髮吟¶
一莖兩莖初似絲不妨驚度少年時幾人亂世得及此¶
今我滿頭何足悲九轉靈丹那勝酒五音清樂未如詩¶
家山蒼翠萬餘尺藜杖楮冠輸老兒¶
<pb:KR4c0099_WYG_002-18b>¶
　　下第寄池州鄭員外¶
省出蓬蒿修謁初䝉知曾不見生疎侯門數處將書薦¶
帝里經年借宅居未必有詩堪諷誦秖憐無援過吹嘘¶
如今足得成持取莫使江湖却釣魚¶
　　塞上¶
旌旗鬛鬛漢將軍閒出巡邊帝命新沙塞旋收饒帳幙¶
犬戎時殺少煙塵冰河夜渡偷來馬雪嶺時分獵去人¶
獨作書生疑不穏軟弓輕劒也隨身¶
<pb:KR4c0099_WYG_002-19a>¶
　　贈題兠率寺閒上人院¶
人間寺應諸天號真行僧禪此寺中百歲有涯頭上雪¶
萬般無染耳邊風挂帆波浪驚心白上馬塵埃翳眼紅¶
畢竟浮生謾勞役算來何事不成空¶
　　别四明鍾尚書¶
九華天際碧嵯峨無奈春來入夢何難與英雄論敎化¶
却思猿鳥共煙蘿風前栁態閒時少雨後花容淡處多¶
都大人生有離别且將詩句代離歌¶
<pb:KR4c0099_WYG_002-19b>¶
　　題䕶國大師塔¶
莫認雙林是佛林禪棲無地亦無金塔前盡禮灰來相¶
衲下誰宗印了心笠象𦙍明雙不見線源分派寸難尋¶
吾師覺路余知處大藏經門一夜吟¶
　　春日山中對雪有作¶
竹樹無聲或有聲霏霏漠漠散還凝嶺梅謝後重粧蘂¶
巖水鋪來却結冰牢繫鹿兒防獵客滿添茶鼎侯吟僧¶
好將膏雨同功力松徑莓苔又一層¶
<pb:KR4c0099_WYG_002-20a>¶
　　山中對雪有作¶
一渾乾坤萬象收唯應不壅大江流虎狼遇獵難藏跡¶
松栢因風易舉頭玉帳英雄攜妓賞山邨鳥雀共民愁豈¶
堪久蔽蒼蒼色須放三光照九州¶
　　戲題王處士書齋¶
先生高興似樵漁水鳥山猿一處居石徑可行苔色厚¶
釣竿時斫竹叢疎欺春秖愛和醅酒諱老猶看夾注書¶
莫道無金空有壽有金無壽欲何如¶
<pb:KR4c0099_WYG_002-20b>¶
　　早發¶
東牕未明塵夢蘇呼童結束登征途落葉鋪霜馬蹄滑¶
寒猿嘯月人心孤時逆帽簷風刮頂旋呵鞭手凍粘鬚¶
青雲快活一未見爭得安閒釣五湖¶
　　題仇處士郊居¶
江南景簇此林亭手板藍裾自可輕洞裏客來無俗話¶
郭中人到有公情閒敲巖果呼猿接時釣溪魚引鶴爭¶
笑我有詩三百首馬蹄紅日急於名¶
<pb:KR4c0099_WYG_002-21a>¶
　　依韻次同年張曙先輩見寄之什¶
天上詩名天下傳引來齊列玉皇前大仙錄後頭無雪¶
至藥成來竈絶煙笑躡紫雲金作闕夢抛塵世鐵為船¶
九華山叟驚凡骨同到蓬萊豈偶然¶
　　亂後逢李昭象叙别¶
李生李生何所之家山窣雲胡不歸兵戈到處弄性命¶
禮樂向人生是非却與野猿同橡塢還將溪鳥共漁磯¶
也知不是男兒事爭奈時情賤布衣¶
<pb:KR4c0099_WYG_002-21b>¶
　　晚春寄同年張曙先輩¶
莫將時態破天真秖合高歌醉過春易落好花三個月¶
難留浮世百年身無金潤屋渾閒事有酒扶頭是了人¶
恩地未酬閒未得一迴醒話一沾巾¶
　　長安春感¶
出京無計住京難深入東風(一作/門)轉索然滿眼有花寒¶
食下一家無信楚江邊此時晴景愁於雨是處鶯聲苦¶
却蟬公道算來終達去(一作/了)更從今日望明年¶
<pb:KR4c0099_WYG_002-22a>¶
　　登靈山水閣貽釣者¶
江上見僧誰是了修齋補衲日勞身未勝漁父閒垂釣¶
獨背斜陽不采人縱有風波猶得睡總無蓑笠始為貧¶
瓦瓶盛酒瓷甌酌荻浦蘆灣是要津¶
　　贈溧水崔少府¶
庭户蕭條燕雀喧日高牕下枕書眠秖聞留客敎酤酒¶
未省逢人説料錢洞口禮星披鶴氅溪頭吟月上漁船¶
九華山叟心相許不計官卑贈一篇¶
<pb:KR4c0099_WYG_002-22b>¶
　　讀張僕射詩(曾應舉不及/第投筆領郡)¶
秋吟一軸見心胸萬象搜羅詠欲空才大却嫌天上桂¶
世危翻立陣前功亷頗解武文無説謝眺能文武不通¶
雙美總輸張太守二南章句六鈞弓¶
　　題所居邨舍¶
家隨兵盡屋空存税額寧容減一分衣食旋營猶可過¶
賦輸長急不堪聞蠶無夏織桑充寨田廢春耕犢勞軍¶
如此數州誰會得殺民將盡更邀勲¶
<pb:KR4c0099_WYG_002-23a>¶
　　獻錢塘縣羅著作判官¶
還鄕夫子遇賢侯撫字情知不自由莫把一名專懊惱¶
放敎雙眼絶寃讎猩袍懶著辭公宴鶴氅閒披訪道流¶
猶有九華知已在羨君高卧早囘頭¶
　　遣懷¶
驅馳歧路共營營秖為人間利與名紅杏園中終擬醉¶
白雲山下懶歸耕題橋每念相如志佩印當期季子榮¶
謾道彊親堪倚賴到頭須是有前程¶
<pb:KR4c0099_WYG_002-23b>¶
　　長安道中有作¶
囘頭不忍看羸僮一路行人我最窮馬跡蹇於槐影裏¶
釣船抛在月明中帽簷曉滴淋蟬露衫袖時飄巻鴈風¶
子細尋思底模様騰騰又過玉關東¶
　　題開元寺門閣¶
一登高閣眺清秋滿目風光盡勝遊何處畫橈尋緑水¶
幾家鳴笛咽紅樓雲山巳老(一作/降)應長在歲月如波秖¶
暗遊唯有禪居離塵俗了無榮辱挂心頭¶
<pb:KR4c0099_WYG_002-24a>¶
　　出關投孫侍御¶
東歸還著舊麻衣爭免花前有淚垂每歲春光九十日¶
一生年少幾多時青雲寸祿心耕早明月仙枝分種遲¶
不為感恩酬未得五湖閒作釣魚師¶
　　送項山人歸天台¶
因話天台歸思生布囊藤杖笑離城不敎日月拘身事¶
自與煙蘿結野情龍鎮古潭雲色黒露淋秋檜鶴聲清¶
此中是處堪終隠何要世人知姓名¶
<pb:KR4c0099_WYG_002-24b>¶
　　題衡陽隠士山居¶
閒居不問世如何雲起山門日巳斜放鶴去尋三島客¶
任人來看四時花松醪臘醖安神酒布水宵煎覔句茶¶
畢竟金多也頭白算來爭得似君家¶
　　題江寺禪和¶
江寺禪僧似悟禪壞衣芒履住茅軒懶求施主修真像¶
翻説經文是妄言出浦釣船驚宿鴈伐巖樵斧迸寒猿¶
行人莫問師宗㫖眼不浮華耳不喧¶
<pb:KR4c0099_WYG_002-25a>¶
　　題弟姪書堂¶
何事居窮道不窮亂時還與靜時同家山雖在干戈地¶
弟姪常修禮樂風牕竹影搖書案上野泉聲入硯池中¶
少年辛苦終身事莫向光隂惰寸功¶
　　和友人寄長林孟明府¶
為政為人漸見心長才聊屈宰長林莫嫌月入無多俸¶
須喜秋來不廢吟寒雨旋疎叢菊艷晚風時動小松隂¶
訟庭閒寂公書少留客看山索酒斟¶
<pb:KR4c0099_WYG_002-25b>¶
　　戲贈漁家¶
見君生計羨君閒求食求衣有底難養一箔蠶供釣線¶
種千莖竹作漁竿胡蘆杓酌春濃酒舴艋舟流夜漲灘¶
却笑儂家最辛苦聽蟬鞭馬入長安¶
　　登城有作¶
上得孤城向晚春眼前何事不傷神遍看原上纍纍塚¶
曾是城中汲汲人盡謂黃金堪潤屋誰思荒骨旋成塵¶
一名一宦平生事不放愁侵易過身¶
<pb:KR4c0099_WYG_002-26a>¶
　　秋日山中寄池州李常侍¶
近來參謁陡生疎因向雲山僻處居出為羇孤營糲食¶
歸同弟姪讀生書風凋古木秋隂薄月滿寒山夜景虚¶
但得中興知已在算應身未老樵漁¶
　　辭楊侍郎¶
春在門闌秋未離不因人薦只因詩半年賓館成前事¶
一日侯門失舊知霜島樹彫猿叫夜湖田穀熟鴈來時¶
西風萬里東歸去更把愁心説向誰¶
<pb:KR4c0099_WYG_002-26b>¶
　　題汪氏茅亭¶
茅亭客到多稱竒茅亭之上難題詩出塵景物不可狀¶
小手篇章徒爾為牛畔稻苗新雨後鶴邊松韻晩風時¶
君今酷愛人間事爭得安閒老在兹¶
　　喜從弟雪中逺至有作¶
深山大雪懶開門門逕行蹤自爾新無酒禦寒雖寡況¶
有書供讀且資身便均情愛同諸弟莫更生疎似外人¶
晝短夜長須強學學成貧亦勝他貧¶
<pb:KR4c0099_WYG_002-27a>¶
　　送僧歸國清寺¶
吟送越僧歸海涯僧行渾不覺程賒路沿山脚潮痕出¶
睡倚松根日色斜撼錫度崗猿抱樹挈瓶盛浪鷺翹沙¶
到㕘禪後知無事看引秋泉灌藕花¶
　　題汪明府山居¶
不似當官秖似閒野情終日不離山方知薄宦難拘束¶
多與高人作往還牛笛慢吹煙雨裏稻苗平入水雲間¶
羨君公退歸攲枕免向他門厚客顔¶
<pb:KR4c0099_WYG_002-27b>¶
　　下第東歸將及故園有作¶
平生操立有天知何事謀身與志違上國獻詩還不遇¶
故園經亂又空歸山城欲暮人煙斂江月初寒釣艇歸¶
且把風寒作閒事懶能和淚拜庭闈¶
　　宿東林寺題願公院¶
古寺沈沈僧未眠搘頤將客説閒縁一溪月色非塵世¶
滿洞松聲似雨天簷底水涵抄律燭牕間風引煮茶煙¶
無由住得吟相伴心繫青雲十五年¶
<pb:KR4c0099_WYG_002-28a>¶
　　山居自遣¶
茅屋周囘松竹隂山翁時挈酒相尋無人開口不言利¶
只(一作/獨)我白頭空愛吟月在釣潭秋睡重雲橫樵逕野¶
情深此中一日過一日有底閒愁得到心¶
　　贈友人罷舉赴辟命¶
連天一水浸吳東十幅帆飛二月風好景採抛詩句裏¶
别愁驅入酒盃中漁依岸栁眠圓影鳥傍嵒花戲暖紅¶
不是桂枝終不得自縁年少好從戎¶
<pb:KR4c0099_WYG_002-28b>¶
　　亂後旅中遇友人¶
念子為儒道未亨依依心向十年兄莫因亂世輕依託¶
須學前賢隠姓名大國未知何日靜舊山猶可入雲耕¶
不如自此同歸去帆掛秋風一信程¶
　　贈休糧僧¶
自言因病學休糧本意非求不死方徒有至人傳道術¶
更無齋客到禪房雨中林鳥歸巢晚霜後嵒猿拾橡忙¶
爭似吾師無一事穏披雲衲坐藤床¶
<pb:KR4c0099_WYG_002-29a>¶
　　維揚春日再遇孫侍御¶
本為榮家不為身讀書誰料轉家貧三年行却千山路¶
兩地思歸一主人絡岸栁絲懸細雨綉田花朶弄殘春¶
多情御史應嗟見未上(一作/到)青雲白髮新¶
　　亂後宿南陵廢寺寄沈明府¶
秖共寒燈坐到明塞鴻衝雪一聲聲亂時為客無人識¶
廢寺吟詩有鬼驚且把酒盃添志氣巳將身事託公卿¶
男兒仗劒酬恩在未肯徒然過一生¶
<pb:KR4c0099_WYG_002-29b>¶
　　投鄭先輩¶
匣中長劒未酬恩不遇男兒不合論悶向酒盃吞日月¶
閒將詩句問乾坤寧辭馬足勞關路肻為漁竿憶水村¶
兩鬂欲斑三百首更敎裝寫傍誰門¶
　　途中有作¶
無論南北與西東名利牽人處處同枕上事仍多馬上¶
山中心更甚關中川原晚結隂沈氣艸樹秋生索漠風¶
百歲此身如且健大家閒作卧雲翁¶
<pb:KR4c0099_WYG_002-30a>¶
　　和舍弟題書堂¶
兄弟將知大自強亂時同葺讀書堂嵒泉遇雨多還鬧¶
溪竹唯風少即涼藉艸醉吟花片落傍山閒步藥苗香¶
團圓後是家肥事何必盈倉與滿箱¶
　　送蜀客遊維揚¶
見説西川物景繁維揚景物勝西川青春花栁樹臨水¶
白日綺羅人上船夾岸畫樓難惜醉數橋明月不敎眠¶
送君懶問君迴日才子風流正少年¶
<pb:KR4c0099_WYG_002-30b>¶
　　旅寓¶
暗算鄕程隔數州欲歸無計淚空流巳違骨肉來時約¶
更束琴書何處遊畫角引風吹斷夢垂楊和雨結成愁¶
去年今日還如此似與青春有舊讎¶
　　途中春¶
年光身事旋成空畢竟何門遇至公人世鶴歸雙鬂上¶
客程蛇遶亂山中牧童向日眠春艸漁父隈巖避晩風¶
一醉未醒花又落故鄕囘首楚關東¶
<pb:KR4c0099_WYG_002-31a>¶
　　維揚冬末寄幙中二從事¶
江上數株桑棗樹自從離亂更荒涼那堪旅館經殘臘¶
秖把空書寄故鄕典盡客衣三尺雪鍊精詩句一頭霜¶
故人多在芙蓉幕應笑孜孜道未光¶
　　辭鄭員外入關¶
男兒三十尚蹉跎未遂青雲一桂科在客易為銷歲月¶
到家難住似經過帆飛楚國風濤濶馬渡藍關雨雪多¶
長把行藏信天道不知天道竟如何¶
<pb:KR4c0099_WYG_002-31b>¶
　　書齋即事¶
時清秖合力為儒不可家貧與善疎賣却屋邊三畝地¶
添成牕下一床書沿溪摘果霜晴後出竹吟詩月上初¶
鄉里老農多見笑不知稽古勝耕鋤¶
　　雋陽語道中¶
客路客路何悠悠蟬聲向背槐花愁爭知百歲不百歲¶
未合白頭今白頭四五朶山粧雨色兩三行鴈帖雲秋¶
輸他江上垂綸者秖在船中老便休¶
<pb:KR4c0099_WYG_002-32a>¶
　　入關因别舍弟¶
吾今别汝汝聽言去住人情足可安百口度荒均食易¶
數年經亂保家難莫愁寒族無人薦但願春官把巻看¶
天道不欺心意是帝鄕吾土一般般¶
　　贈彭蠡釣者¶
偏坐漁舟出葦林葦花零落向秋深秖將波上漚為侣¶
不把人間事繫心傍岸歌來風欲起巻絲眠去月初沈¶
若敎我似君閒放贏得湖山到老吟¶
<pb:KR4c0099_WYG_002-32b>¶
　　送友人入關¶
此去青雲莫更疑出人才行足人知況當朝野搜賢日¶
正是孤寒取事時仙島煙霞通鶴信早春雷雨與龍期¶
我今不得同君去兩鬂霜欺桂一枝¶
　　送友人宰潯陽¶
高興那言去路長非君不解愛潯陽有時猿鳥來公署¶
到處煙霞是道鄕釣艇滿江魚賤菜紙窑連嶽楮多桑¶
陶潜舊隠依稀在好繼高蹤結艸堂¶
<pb:KR4c0099_WYG_002-33a>¶
　　秋日卧病¶
浮世浮名能幾何致身流落向天涯少年心壯輕為客¶
一日病來思在家山頂老猿啼古木渡頭新鴈下平沙¶
不堪吟罷西風起黃葉滿庭寒日斜¶
　　叙吟¶
多慚到處有詩名轉覺吟詩僻性成度水却嫌船著岸¶
過山翻恨馬貪程如讎雪月年年景似夢笙歌處處聲¶
未合白頭今巳白自知非為别愁生¶
<pb:KR4c0099_WYG_002-33b>¶
　　行次榮陽却寄諸弟¶
難把歸書説逺情奉親多闕拙為兄早知寸祿榮家晩¶
悔不深山共汝耕枕上算程關月落帽前搜景嶽雲生¶
如今巳作長安計秖得辛勤取一名¶
　　登石壁禪師水閣有作¶
石壁早聞僧説好今來偏與我相宜有山有水堪吟處¶
無雨無風見景時漁父晚船分浦釣牧童寒笛倚牛吹¶
畫人畫得從他畫六幅應輸八句詩¶
<pb:KR4c0099_WYG_002-34a>¶
　　贈袒肩和尚¶
山衣草屐染莓苔雙眼猶慵向俗開若比吾師居世上¶
何如野客卧嵒隈才聞錫杖離三楚又説隨縁向五臺¶
乘醉吟詩問禪理為誰須去為誰來¶
　　閒居即事¶
形覺清羸道覺肥竹門前逕靜相宜一壺邨酒無求處¶
數朶庭花見落時章句偶為前輩許話言多被俗人疑¶
一枝仙桂如攀得秖此山前是老期¶
<pb:KR4c0099_WYG_002-34b>¶
　　自叙¶
酒甕琴書伴病身熟諳時事樂於貧寧為宇宙閒吟客¶
怕作乾坤竊祿人詩㫖未能忘救物世情奈值不容真¶
平生肺腑無言處白髮吾唐一逸人¶
　　空閒二公遞以禪律相鄙因而解之¶
一敎誰云闢二途律禪禪律智歸愚念珠在手隳禪衲¶
禪衲披肩壞念珠象外空分空外象無中有作有中無¶
有無無有師窮取山到平來海亦枯¶
<pb:KR4c0099_WYG_002-35a>¶
　　寄温州朱尚書并呈軍倅崔太博¶
永嘉名郡昔推名連屬荀家弟與兄敎化靜師龔渤海¶
篇章高體謝宣城山從海岸粧吟景水自城根演政聲¶
今日老輸崔博士不妨疎逸伴雙旌¶
　　恩門致書逺及山居因獻之¶
時難轉覺保身難難向師門欲繼顔若把白衣輕易脱¶
却成青桂偶然攀身居劒㦸爭雄地道在乾坤未喪間¶
必許酬恩酬未晚且須容到九華山¶
<pb:KR4c0099_WYG_002-35b>¶
　　寄温州崔博士¶
懷君勞我寫詩情窣窣隂風有鬼聽縣宰不仁工部餓¶
酒家無識翰林醒眼昏經史天何在心盡英雄國未寧¶
好向賢侯話吟侶莫敎辜負少微星¶
　　李昭象云與二三同人見訪有寄¶
得君書後病顔開云拉同人訪我來在路不妨衝雨雪¶
到山還免踏塵埃吟沈水閣何宵月坐破松巖幾處苔¶
貧舍款賓無别物止於空戰大尊罍¶
<pb:KR4c0099_WYG_002-36a>¶
　　和友人見題山居水閣八韻¶
池閣初成眼豁開眼前霽景屬微才試攀簷菓猿先見¶
纔把漁竿鶴即來修竹巳多猶可種艷花雖少不勞栽¶
南昌一榻延徐孺楚國千鍾逼老萊未稱執鞭奔紫陌¶
惟宜策杖步蒼苔籠禽豈是摩霄翼潤木元非澗下材¶
鑒巳每將天作鏡陶情常以海為杯和君詩句吟聲大¶
蟲豸聞之謂蟄雷¶
　¶
<pb:KR4c0099_WYG_002-36b>¶
　¶
　¶
　¶
　¶
　¶
　¶
　¶
　唐風集巻二¶
